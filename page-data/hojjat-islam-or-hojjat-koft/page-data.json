{"componentChunkName":"component---src-templates-org-posts-js","path":"/hojjat-islam-or-hojjat-koft","result":{"data":{"orgContent":{"html":"<p>[[https://t.me/nasiri42/5836][link] </p><p>◀️ حجت اسلام یا حجت کفر؟! </p><p>✍️مهدی نصیری  </p><p>دیروز که توفیق داشتم در روز شیراز در این شهر زیبا باشم با خانم فرهنگیِ با سابقه ای که مدیریت دبیرستانی را بر عهده داشت، ملاقاتی داشتم. او به شدت نگران فاصله گیری دانش آموزان از دین بود و این که دیگر نمی توان با این نوجوانان از دین سخن گفت.  پاسخ من این بود که نباید نگران اغلب این نوع دین گریزی ها در جامعه ایران بود. </p><p>بیشتر این نوجوانان و جوانان، شناختشان از دین مرتبط با دینی است که جمهوری اسلامی مبلغ و نماد عملی آن است. دینی که برخی صاحب تریبونهای نماز جمعه و یا در رسانه ملی، سخنگو و شارح آن هستند. </p><p>به این خانم فرهنگی گفتم اگر جوانان ما پذیرای چنین دینی بودند و فکر می کردند آنچه در حکمرانی جمهوری اسلامی انجام می شود بر اساس دین حقیقی است، باید نگران می شدیم. این جوانان به حکم دریافت فطری و عقلی شان پس زننده دینی هستند که به نام آن نظامی ناکارآمد، مولد فقر و فلاکت، آلوده به مفاسد مالی کلان، غیر مردم سالار و در مجموع، عامل عقب ماندگی جامعه ایران بنیاد نهاده شده است. </p><p>جوانان ایرانِ امروز کمتر نقطه امیدی را برای آینده خود با این مدل حکمرانیِ مدعی دین و دینمداری می بینند و اغلب در رؤیای ترک مام وطن هستند و از همین رو بسیار طبیعی و قهری است که از دینی که سردمداران حاکمیت و تریبونهای رسمی، منادی و مروج آن هستند و اکثر این جوانان نیز شناختی از دین راستین نبوی و علوی ندارند، فاصله بگیرند و حتی دین ستیز شوند. </p><p>در ادامه گفتگو، به آن خانم مدیر گفتم آنچه من و شما و امثال ما می توانیم انجام دهیم معرفی دین راستین (در حد دسترسی و دریافتمان از منابع سه گانه دین یعنی قران و سنت معتبر و عقل) است تا جوانانی که \"لا اله\" را در نفی دین تحریف شده و آلوده به مطامع قدرت محور به درستی گفته اند، رهنمون به :الاالله\" و دین حقیقی شوند. </p><p>در توضیح بیشتر، استاد شهید مطهری و شهید بهشتی و آیت الله طالقانی و استاد محمد رضا حکیمی را به عنوان دین شناسانی قابل اتکا معرفی کردم که به فهم دین حقیقی نزدیکتر بودند،  هر چند عاری از خطا و بی نیاز از نقد نیستند و نباید آنان را نیز مانند هر عالم غیر معصوم دیگر مطلق کرد. چهره های دین شناسی که جمهوری اسلامی از آرمانهایشان فاصله ای عمیق گرفته و علیرغم وعده هایی که داده بود تا حجت اسلام برای خلایق باشد، در عرصه هایی حجت کفر شده است. </p>","metadata":{"title":"حجّت اسلام یا حجّت کفر؟!","slug":"hojjat-islam-or-hojjat-koft"}},"site":{"siteMetadata":{"title":"Milad Khajavi's Notes"}}},"pageContext":{"slug":"hojjat-islam-or-hojjat-koft","title":"حجّت اسلام یا حجّت کفر؟!"}},"staticQueryHashes":[]}